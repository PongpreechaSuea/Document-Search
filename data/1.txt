Dogecoin คืออะไร ?

Dogecoin (DOGE) เหรียมมีมตัวแรกของโลกคริปโต ที่ดังเป็นพลุแตกจาก Elon Musk

บทความนี้เป็นการสรุปจากบทความอ้างอิงเพื่อเป็นข้อมูลประกอบการตัดสินใจของคุณเท่านั้น 

คำเตือน คริปโทเคอร์เรนซีและโทเคนดิจิทัลมีความเสี่ยงสูง ท่านอาจสูญเสียเงินลงทุนได้ทั้งจำนวน โปรดศึกษาและลงทุนให้เหมาะสมกับระดับความเสี่ยงที่ยอมรับได้

DOGE

Dogecoin คือหนึ่งในสินทรัพย์ดิจิทัลสกุลหนึ่งบนบล็อกเชน มีชื่อย่อว่า “DOGE” โดยเปิดตัวครั้งแรกในปี 2013 ด้วยฝีมือของโปรแกรมเมอร์ Billy Markus นักพัฒนา Software ของ IBM ที่เป็น developer ให้กับ DOGE อยู่ช่วงหนึ่ง และ Jackson Palmer ผู้จัดการผลิตภัณฑ์ของ Abobe Inc. เป็นผู้สร้างเว็บไซต์ Official ว่ากันว่าแรกเริ่มนั้น มันเป็นเหรียญที่ทำมาเพื่อเลียนแบบบิทคอยน์และไม่มีมูลค่าใดๆ Dogecoin มีสัญลักษณ์เป็นรูปหน้าน้องหมาสายพันธุ์ชิบะอินุ ได้รับแรงบันดาลใจจากรูปหมาชิบะหญิงสาวชาวญี่ปุ่นคนหนึ่ง ซึ่งเป็นหมาชิบะของเธอนั่งเอาขาสองข้างไขว้กัน และหันหน้ามาคล้ายยิ้มนิดๆ ทำให้รูปนั้นถูกใจชาวเน็ตไม่น้อย และกลายมาเป็นเหรียญ DOGE (ที่ก็ตั้งใจสะกดผิดจาก Dog ด้วยเช่นกัน) ที่มาสร้างสีสันในกับวงการคริปโต

ถึง Dogecoin จะเป็นเหรียญมีมที่ตั้งใจสร้างมาเพื่อความสนุกสนานให้แก่ชุมชนคริปโต แต่ Dogecoin ก็ได้เข้าร่วมกิจกรรมการกุศลต่าง ๆ มากมาย อย่างเช่น การระดมทุน 30 ล้านดอลลาร์ในปี 2014 เพื่อส่งทีม Jamaican bobsled ไปแข่งขันโอลิมปิกฤดูหนาวที่ประเทศรัสเซีย และอีก 30 ล้านดอลลาร์ในปีเดียวกันเพื่อช่วยสร้างบ่อน้ำสะอาดให้กับชาวเคนยา อีกทั้งยังมีแผนร่วมเป็นพาร์ทเนอร์กับ Youtuber ชื่อดังอย่าง MrBeast และ Mark Rober ในการสร้างโครงการ Teamseas โดยมีเป้าหมายการระดมทุน 30 ล้านดอลลาร์เพื่อช่วยกำจัดขยะ 30 ล้านปอนด์ ในมหาสมุทรทั่วโลก

Dogecoin โด่งดังขึ้นมามากขึ้นส่วนหนึ่งเพราะมันถูกพูดถึงโดย Elon Musk CEO X (Twitter) คนปัจจุบันอยู่บ่อยครั้งตั้งแต่ตอนที่เขายังไม่เข้าซื้อทวิตเตอร์ จนในตอนที่เข้าซื้อแล้วก็ยังคงพูดถึงอยู่เรื่อยๆ เรียกว่าเป็นเหมือน Influencer ของ DOGE ทำให้เหล่านักลงทุนยิ่งจับตามองกันเป็นอย่างมาก Dogecoin ไม่ได้มีเป้าหมายยิ่งใหญ่ เป้าหมายของ Dogecoin เรียกว่าเพื่อสร้างสีสันให้กับคนในวงการคริปโตเท่านั้น


ภาพจาก Knowyourmeme

เทคโนโลยีของ Dogecoin

Dogecoin คือ สกุลเงินดิจิทัลที่ออกแบบมาให้ใช้งานง่ายและไม่ซับซ้อน สามารถใช้ใน Decentralized Exchange (DEX) ที่ช่วยให้สามารถแลกเปลี่ยนเหรียญบนเครือข่ายแบบ Peer-to-Peer หรือ การซื้อขายที่ผู้ซื้อและผู้ขายทำการแลกเปลี่ยนกันได้โดยตรง ไม่จำเป็นต้องผ่านตัวกลาง นอกจากนั้นยังใช้ระบบฉันทามติแบบ Proof-of-Work เหมือนกับ Bitcoin แต่ DOGE ใช้เทคโนโลยีการเข้ารหัสแบบ Scrypt และใช้เวลาในการสร้างบล็อก บล็อกละ 1 นาที รวมถึงยังไม่มีการจำกัดอุปทาน เท่ากับว่า DOGE สามารถถูกขุดขึ้นมาใหม่ได้อย่างไม่จำกัด

จุดเด่นของ Dogecoin

สร้าง Dogecoin เพิ่มได้ไม่จำกัด ทำให้จำนวนเหรียญ Dogecoin เพิ่มขึ้นตลอดเวลา

Dogecoin เหมาะกับการเป็นสกุลเงินสำหรับการทำธุรกรรมมากกว่า เนื่องจากสามารถประมวลผลธุรกรรมได้อย่างมีประสิทธิภาพมากกว่า

ค่าธรรมเนียมของ Dogecoin ค่อนข้างต่ำเมื่อเทียบกับบิทคอยน์ โดยอยู่ที่ประมาณ 0.65 ดอลลาร์ (ประมาณ 20 บาท) ต่อ 1 ธุรกรรม


อย่างไรก็ตาม Dogecoin นับเป็นคริปโทเคอร์เรนซี และเป็นเหรียญที่ไม่มีการใช้งานจริง แม้จะเริ่มมีข่าวว่า เหรียญ DOGE ที่ปัจจุบันสามารถใช้ชำระค่าสินค้าและบริการที่ร้านค้าออนไลน์ของ Tesla ได้แล้ว แต่ก็ยังใช้ได้กับเฉพาะสินค้าบางประเภทเท่านั้น ราคาเหรียญ DOGE ในอดีตมีความผันผวนเป็นอย่างมาก นักลงทุนควรตระหนักถึงความเสี่ยงก่อนที่จะลงทุนในเหรียญนี้นะครับ

ราคา และ marketcap  

ในช่วงต้นปี 2021 Dogecoin มีการซื้อขายที่ราคา 0.0013 USDT ก่อนที่จะพุ่งขึ้นและแตะจุดสูงสุดที่ 0.73995 USDT ภายใน 5 เดือน ซึ่งนับเป็นกับการเพิ่มขึ้นถึง 560 เท่า อย่างไรก็ตาม หนึ่งปีต่อมาในช่วงเดือนพฤษภาคม 2022 ราคาเหรียญ DOGE ก็ได้ปรับตัวลดลงและมีการซื้อขายที่ราคา ประมาณ 0.1 USDT ซึ่งคิดเป็นการลดลงกว่า 86% (Source: Binance TH trading chart) 

ข้อมูลจาก CoinMarketCap (https://bit.ly/4a2rTi5) ณ วันที่ 2 พฤษภาคม ราคาของ Dogecoin นั้น อยู่ที่ 0.1287 USDT และมี Market Cap อยู่ที่ 1.856 ล้านดอลลาร์ โดยอยู่ลำดับที่ 8 ของจำนวนเหรียญทั้งหมดที่ถูกลิสต์บนเว็บไซต์ สามารถซื้อขาย Dogecoin กับเราได้ที่ Binance TH by Gulf Binance